Problem
Stwórz program, który wskaże w jakiej kolejności i które samochody należy przesunąć tak, żeby wy-
konać najwyżej zadaną liczbę ruchów i wyjechać samochodem specjalnym.

Wejście stanowi opis planszy o rozmiarach W × H pól (W to szerokośc, H to wysokośc planszy).
Na każdym polu planszy znajduje się jeden znak oznaczający albo wolne pole, albo nieprzesuwalną
blokadę, albo samochód. Każdy samochód zajmuje od 2 do 4 pól i albo jest zorientowany poziomo
albo pionowo. Każdy samochód można przesuwać wyłącznie zgodnie z jego orientacją. Jeden ruch
polega na przesunięciu jednego samochodu o dowolną liczbę pól w zadanym kierunku (góra/dół dla
orientacji pionowej, prawo/lewo dla orientacji poziomej) ale tak, że w żadnym momencie samochód
nie może zajmować pola, na którym jest już inny samochód lub blokada. 

Samochód specjalny może wyjechać z parkingu w momencie gdy można go przesunąć poza obszar parkingu. 
Żaden inny samochód nie może opuścić terenu parkingu, ani nawet znaleźć się częściowo poza nim. Celem
jest doprowadzenie do wyjazdu samochodu specjalnego wykonując najwyżej N ruchów (ostatni ruch, w którym
Dziekan opuszcza parking także należy uwzględnić w tych N ruchach; co najmniej jeden fragment
samochodu specjalnego musi się znaleźć poza planszą).

Wejście
Wejście składa się z jednego wiersza zawierającego po kolei liczby W , H, oraz N, po którym następu-
je ciąg H wierszy, gdzie każdy zawiera W znaków opisujących kolejne pola planszy, o następującym
znaczeniu:

1. "." – puste pole,
2. "#" – pole z blokadą,
3. "a" – początek samochodu zorientowanego poziomo, kolejne pole na prawo zawiera symbol
"b", dalsze pola mogą zawierać "c" i dalej "d" (auta o długości 2 kończą się na "b", auta o
długości 3 kończą się na "c", a te o długości 4 kończą się na "d").
4. "x" – początek samochodu zorientowanego pionowo, kolejne pole w dół od tego zawiera symbol
"y", dalsze pola mogą zawierać "z" i dalej "w" (auta o długości 2 kończą się na "y", auta o
długości 3 kończą się na "z", a te o długości 4 kończą się na "w").
5. "o" – pole zajmowane przez samochód specjalny (samochód specjalny składa się z od 2 do 4
symboli "o" ułożonych po kolei pionowo lub poziomo, zgodnie z jego orientacją; na planszy
jest tylko jeden samochód specjalny).

Przykład. Poniżej znajduje się opis przykładowego zadania:
6 5 4
######
#..ab#
#..xx#
#ooyy.
######


Wyjście
Pierwszy wiersz wejścia powinien zawierać liczbę M ruchów, które zawiera rozwiązanie. 
Następnie wyjście powinno zawierać M wierszy postaci X Y D L, opisukących kolejne ruchy:
1. X Y to współrzędne pola, na którym znajduje się przesuwany w danym ruchu samochód
(można wskazać dowolne pole zajmowane przez ten samochód; lewy górny narożnik planszy
ma współrzędne 0,0).
2. D to kierunek ruchu (U to ruch w górę, D to ruch w dół, L to ruch w lewo, R to ruch w prawo;
ruch musi być zgodny z orientacją samochodu).
3. L to liczba pół, o które należy przesunąć samochód (przesunięcie nie może prowadzić do kolizji
z innym samochodem lub blokadą).
Ostatni ruch powinien doprowadzić do sytuacji, że samochód specjalny znajdzie się co najmniej
jednym swoim elementem poza polem parkingu.
2

Przykład. Przykładowym rozwiązaniem powyższej planszy jest następujące wyjście:
4
3 1 L 2
3 3 U 1
4 2 U 1
2 3 R 4

Plansza o rozmiarach najwyżej 20x20, samochody o rozmiarach 2 lub 3, istnieje rozwiązanie gdzie każdy samochód przesuwany jest najwyżej raz 

